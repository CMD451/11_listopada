{
    "barscy": "\nNigdy z kr\u00f3lami nie b\u0119dziem w aliansach,\nNigdy przed moc\u0105 nie ugniemy szyi,\nBo uChrystusa my na ordynansach,\nS\u0142udzy Maryi.\nWi\u0119c cho\u0107 si\u0119 sp\u0119ka \u015bwiat, i zadr\u017cy s\u0142o\u0144ce,\nChocia\u017c si\u0119 chmury i morza nasro\u017c\u0105 \u2212\nCho\u0107by na smokach wojska lataj\u0105ce,\nNas nie zatrwo\u017c\u0105.\nB\u00f3g naszych ojc\u00f3w i dzi\u015b jest nad nami!\nWi\u0119c nie dopu\u015bci upa\u015b\u0107 \u017cadnej kl\u0119sce;\nWszak p\u00f3ki On by\u0142 z naszymi ojcami,\nByli zwyci\u0119zce!\nWi\u0119c nie wpadniemy w \u017cadn\u0105 wilcz\u0105 jam\u0119,\nNie ul\u0119kniemy przed mocarzy w\u0142adz\u0105,\nWiedz\u0105c, \u017ce nawet grobowce nas same\nBogu oddadz\u0105.\nZe skowronkami wstali\u015bmy do pracy,\nI spa\u0107 p\u00f3jdziemy o wieczornej zorzy;\nAle w grobowcach my jeszcze \u017co\u0142dacy\nI hufiec Bo\u017cy\nBo kto zaufa\u0142 Chrystusowi Panu,\nI szed\u0142 na \u015bwi\u0119te kraju werbowanie;\nTen, de profundis, z ciemnego kurhanu,\nNa tr\u0105b\u0119 wstanie.\nB\u00f3g jest ucieczk\u0105 i obron\u0105 nasz\u0105!\nP\u00f3ki On z nami, ca\u0142e piek\u0142a p\u0119kn\u0105!\nAni ogniste smoki nie ustrasz\u0105,\nAni ul\u0119kn\u0105.\nNie z\u0142amie nas g\u0142\u00f3d, ni \u017caden frasunek,\nAni zho\u0142duj\u0105 \u017cadne \u015bwiata ho\u0142dy:\nBo na Chrystusa my poszli werbunek,\nNa jego \u017co\u0142dy. \n",
    "boze": "\nBo\u017ce co\u015b Polsk\u0119 przez tak d\u0142ugie wieki\n\nOtacza\u0142 blaskiem pot\u0119gi i chwa\u0142y.\n\nCo\u015b j\u0105 os\u0142ania\u0142 tarcz\u0105 swej opieki\n\nOd nieszcz\u0119\u015b\u0107, kt\u00f3re przygn\u0119bi\u0107 j\u0105 mia\u0142y.\n\nPrzed Twe o\u0142tarze zanosim b\u0142aganie,\n\nOjczy\u017anie wolno\u015b\u0107, racz nam wr\u00f3ci\u0107, Panie!\n\nTy, kt\u00f3ry\u015b potem tkni\u0119ty jej upadkiem,\n\nWalcz\u0105cych wspiera\u0142 za naj\u015bwi\u0119tsz\u0105 spraw\u0119,\n\nI chc\u0105c \u015bwiat ca\u0142y mie\u0107 jej m\u0119stwa \u015bwiadkiem,\n\nW nieszcz\u0119\u015bciach samych pomna\u017ca\u0142 ich s\u0142aw\u0119.\n\nPrzed Twe o\u0142tarze zanosim b\u0142aganie...\n\nWr\u00f3\u0107 naszej Polsce \u015bwietno\u015b\u0107 staro\u017cytn\u0105,\n\nU\u017cy\u017aniaj pola, spustoszone \u0142any,\n\nNiech szcz\u0119\u015bcie, spok\u00f3j na nowo zakwitn\u0105!\n\nPoprzesta\u0144 kary, Bo\u017ce zagniewany!\n\nPrzed Twe o\u0142tarze zanosim b\u0142aganie...\n\nBo\u017ce, kt\u00f3rego rami\u0119 sprawiedliwe\n\n\u017belazne ber\u0142a w\u0142adc\u00f3w \u015bwiata kruszy;\n\nZniwecz tych wrog\u00f3w zamiary szkodliwe,\n\nObud\u017a nadziej\u0119 w biednej naszej duszy.\n\nPrzed Twe o\u0142tarze zanosim b\u0142aganie...\n\nBo\u017ce naj\u015bwi\u0119tszy, przez Twe wielkie cudy\n\nOddalaj od nas kl\u0119ski, mordy boju;\n\nPo\u0142\u0105cz wolno\u015bci w\u0119z\u0142em Twoje ludy\n\nPod jedno ber\u0142o Anio\u0142a Pokoju.\n\nPrzed Twe o\u0142tarze zanosim b\u0142aganie...\n\nBo\u017ce naj\u015bwi\u0119tszy, od kt\u00f3rego woli\n\nIstnienie \u015bwiata ca\u0142ego zale\u017cy,\n\nWyrwij lud Polski z tyran\u00f3w niewoli,\n\nWspieraj zamiary wytrwa\u0142ej m\u0142odzie\u017cy.\n\nPrzed Twe o\u0142tarze zanosim b\u0142aganie...\n\nBo\u017ce naj\u015bwi\u0119tszy przez Chrystusa rany,\n\n\u015awie\u0107 wiekui\u015bcie, nad bra\u0107mi zmar\u0142ymi;\n\nSpojrzyj na lud Tw\u00f3j niewol\u0105 zn\u0119kany,\n\nPrzyjmij ofiary syn\u00f3w Polskiej ziemi.\n\nPrzed Twe o\u0142tarze zanosim b\u0142aganie...\n\nGdy nar\u00f3d polski dzisiaj we \u0142zach tonie,\n\nZa naszych braci poleg\u0142ych b\u0142agamy,\n\nBy ich m\u0119cze\u0144stwem uwie\u0144czone skronie\n\nNam do wolno\u015bci otworzy\u0142y bramy.\n\nPrzed Twe o\u0142tarze zanosim b\u0142aganie...\n\nNiedawno wolno\u015b\u0107 zabra\u0142 z polskiej ziemi,\n\nA \u0142ez krwi naszej pop\u0142yn\u0119\u0142y rzeki.\n\nJak\u017ce to musi by\u0107 okropnie z tymi,\n\nKt\u00f3rym ojczyzn\u0119 zabierasz na wieki.\n\nPrzed Twe o\u0142tarze zanosim b\u0142aganie...\n\nJedno Twe s\u0142owo o wielki nasz Panie\n\nZ proch\u00f3w nas podnie\u015b\u0107 znowu b\u0119dzie zdolne;\n\nA gdy zas\u0142u\u017cym na Twe ukaranie,\n\nObr\u00f3\u0107 nas w prochy, ale prochy wolne!\n\nPrzed Twe o\u0142tarze zanosim b\u0142aganie...\n",
    "brygada": "\n\nLegiony to \u017co\u0142nierska nuta,\nLegiony to ofiarny stos,\nLegiony to \u017co\u0142nierska buta,\nLegiony to strace\u0144c\u00f3w los.\n\nMy, Pierwsza Brygada,\nStrzelecka gromada,\nNa stos rzucili\u015bmy sw\u00f3j \u017cycia los,\nNa stos, na stos.\n\nO ile\u017c m\u0119k, ile\u017c cierpienia,\nO ile\u017c krwi, wylanych \u0142ez.\nPomimo to \u2013 nie ma zw\u0105tpienia,\nDodawa\u0142 si\u0142 \u2013 w\u0119dr\u00f3wki kres.\n\nMy, Pierwsza Brygada\u2026\n\nM\u00f3wili \u017ce\u015bmy stumanieni,\nNie wierz\u0105c nam, \u017ce chcie\u0107 to m\u00f3c.\nLeli\u015bmy krew osamotnieni,\nA z nami by\u0142 nasz drogi w\u00f3dz!\n\nMy, Pierwsza Brygada\u2026\n\nInaczej si\u0119 dzi\u015b zapatruj\u0105\nI trafi\u0107 chc\u0105 do naszych dusz,\nI m\u00f3wi\u0105, \u017ce nas ju\u017c szanuj\u0105,\nLecz w\u0142a\u015bnie czas odwetu ju\u017c!\n\nMy, Pierwsza Brygada\u2026\n\nNie chcemy dzi\u015b od was uznania,\nNi waszych m\u00f3w, ni waszych \u0142ez.\nSko\u0144czy\u0142y si\u0119 dni ko\u0142atania\nDo waszych dusz, do waszych serc.\n\nMy, Pierwsza Brygada\u2026\n\nDzi\u015b nadszed\u0142 czas pokwitowania\nZa m\u0119k\u0119 serc i katusz dni.\nNie chciejcie wi\u0119c politowania,\nZasad\u0105 jest: za krew chciej krwi.\n\nMy, Pierwsza Brygada\u2026\n\nUmieli\u015bmy w ogie\u0144 zapa\u0142u\nM\u0142odzie\u0144czych wiar roznieci\u0107 skry,\nNie\u015b\u0107 \u017cycie swe dla idea\u0142u\nI swoj\u0105 krew i marze\u0144 sny.\n\nMy, Pierwsza Brygada\u2026\n\nPotrafim dzi\u015b dla potomno\u015bci\nOstatki swych po\u015bwi\u0119ci\u0107 dni,\nW\u015br\u00f3d fa\u0142sz\u00f3w sia\u0107 siew szlachetno\u015bci\nMiazg\u0105 swych cia\u0142, \u017carem swej krwi.\n\nMy, Pierwsza Brygada\u2026\n",
    "hymn": "\nJeszcze Polska nie zgin\u0119\u0142a,\nKiedy my \u017cyjemy.\nCo nam obca przemoc wzi\u0119\u0142a,\nSzabl\u0105 odbierzemy.\nRef.: Marsz, marsz, D\u0105browski,\nZ ziemi w\u0142oskiej do Polski.\nZa twoim przewodem\nZ\u0142\u0105czym si\u0119 z narodem./ x2\nPrzejdziem Wis\u0142\u0119, przejdziem Wart\u0119,\nB\u0119dziem Polakami.\nDa\u0142 nam przyk\u0142ad Bonaparte,\nJak zwyci\u0119\u017ca\u0107 mamy.\nRef.: Marsz, marsz, D\u0105browski\u2026/ x2\nJak Czarniecki do Poznania\nPo szwedzkim zaborze,\nDla ojczyzny ratowania\nWr\u00f3cim si\u0119 przez morze.\nRef.: Marsz, marsz, D\u0105browski\u2026/ x2\nJu\u017c tam ojciec do swej Basi\nM\u00f3wi zap\u0142akany:\n\u201eS\u0142uchaj jeno, pono nasi\nbij\u0105 w tarabany\u201d.\nRef.: Marsz, marsz, D\u0105browski\u2026/ x2",
    "maki": " \nCzy widzisz te gruzy na szczycie?\nTam wr\u00f3g tw\u00f3j si\u0119 ukry\u0142 jak szczur.\nMusicie, musicie, musicie\nZa kark wzi\u0105\u0107 i str\u0105ci\u0107 go z chmur.\nI poszli szaleni za\u017carci,\nI poszli zabija\u0107 i m\u015bci\u0107,\nI poszli jak zawsze uparci,\nJak zawsze za honor si\u0119 bi\u0107.\n\nCzerwone maki na Monte Cassino\nZamiast rosy pi\u0142y polsk\u0105 krew.\nPo tych makach szed\u0142 \u017co\u0142nierz i gin\u0105\u0142,\nLecz od \u015bmierci silniejszy by\u0142 gniew.\nPrzejd\u0105 lata i wieki przemin\u0105.\nPozostan\u0105 \u015blady starych dni\nI tylko maki na Monte Cassino\nCzerwie\u0144sze b\u0119d\u0105, bo z polskiej wzros\u0142y krwi.\n\nRun\u0119li przez ogie\u0144 ,strace\u0144cy,\nniejeden z nich dosta\u0142 i pad\u0142,\njak ci z Somosierry szale\u0144cy,\nJak ci spod Rokliny przed lat.\nRun\u0119li impetem szalonym,\nI doszli . I uda\u0142 si\u0119 szturm.\nI sztandar sw\u00f3j bia\u0142o czerwony\nZatkn\u0119li na gruzach w\u015br\u00f3d chmur,\n\nCzerwone maki\u2026\n\nCzy widzisz ten rz\u0105d bia\u0142ych krzy\u017cy?\nTam Polak z honorem bra\u0142 \u015blub.\nId\u017a naprz\u00f3d, im dalej ,im wy\u017cej,\nTym wi\u0119cej ich znajdziesz u st\u00f3p.\nTa ziemia do Polski nale\u017cy,\nCho\u0107 Polska daleko jest st\u0105d,\nBo wolno\u015b\u0107 krzy\u017cami si\u0119 mierzy,\nHistoria ten jeden ma b\u0142\u0105d.\n\nCzerwone maki\u2026\n",
    "piechota": "\nNie nosz\u0105 lampas\u00f3w lecz szary ich str\u00f3j\nNie nosz\u0105 ni srebra ni z\u0142ota\nLecz w pierwszym szeregu pod\u0105\u017ca na b\u00f3j\nPiechota ta szara piechota\nMaszeruj\u0105 strzelcy maszeruj\u0105\nKarabiny b\u0142yszcz\u0105 szary str\u00f3j\nA przed nimi drzewa salutuj\u0105\nBo za nasz\u0105 Polsk\u0119 id\u0105 w b\u00f3j\nId\u0105 a w s\u0142o\u0144cu ko\u0142ysze si\u0119 stal\nDziewcz\u0119ta zerkaj\u0105 zza p\u0142ota\nA oczy ich dumnie utkwione s\u0105 w dal\nPiechota ta szara piechota\nA oczy ich dumnie utkwione s\u0105 w dal\nPiechota ta szara piechota\nMaszeruj\u0105 strzelcy maszeruj\u0105\nKarabiny b\u0142yszcz\u0105 szary str\u00f3j\nA przed nimi drzewa salutuj\u0105\nBo za nasz\u0105 Polsk\u0119 id\u0105 w b\u00f3j\nNie graj\u0105 im surmy nie huczy im r\u00f3g\nA \u015bmier\u0107 im pod stopy si\u0119 miota\nLecz czo\u0142a ich dumnie wzniesione s\u0105 wzwy\u017c\nPiechota ta szara piechota\nLecz czo\u0142a ich dumnie wzniesione s\u0105 wzwy\u017c\nPiechota ta szara piechota\nMaszeruj\u0105 strzelcy maszeruj\u0105\nKarabiny b\u0142yszcz\u0105 szary str\u00f3j\nA przed nimi drzewa salutuj\u0105\nBo za nasz\u0105 Polsk\u0119 id\u0105 w b\u00f3j\nMiarowo bagnet\u00f3w ko\u0142ysze si\u0119 \u0142an\nA w sercu ich szczera ochota\nZe \u015bpiewem do boju wyrusza jak w tan\nPiechota ta szara piechota\nZe \u015bpiewem do boju wyrusza jak w tan\nPiechota ta szara piechota\nMaszeruj\u0105 strzelcy maszeruj\u0105\nKarabiny b\u0142yszcz\u0105 szary str\u00f3j\nA przed nimi drzewa salutuj\u0105\nBo za nasz\u0105 Polsk\u0119 id\u0105 w b\u00f3j\n",
    "placz": " \nRozszumia\u0142y si\u0119 wierzby p\u0142acz\u0105ce\nRozp\u0142aka\u0142a si\u0119 dziewczyna w g\u0142os\nOd \u0142ez oczy podnios\u0142a b\u0142yszcz\u0105ce\nNa \u017co\u0142nierski na twardy \u017cycia los\nNa \u017co\u0142nierski na twardy \u017cycia los\nNie \u015blijcie wierzby nam\n\u017balu co serce rwie\nNie p\u0142acz dziewczyno ma\nBo w partyzantce nie jest \u017ale\nDo ta\u0144ca graj\u0105 nam\nArmaty sten\u00f3w szcz\u0119k\n\u015amier\u0107 kosi niby \u0142an\nLecz my nie wiemy co to l\u0119k\nCzy to deszcz czy s\u0142oneczna spiekota\nWsz\u0119dzie s\u0142ycha\u0107 miarowy r\u00f3wny krok\nTo na b\u00f3j idzie le\u015bna piechota\nNa ustach \u015bpiew spokojna twarz weso\u0142y wzrok\nNa ustach \u015bpiew spokojna twarz weso\u0142y wzrok\nNie \u015blijcie wierzby nam\n\u017balu co serce rwie\nNie p\u0142acz dziewczyno ma\nBo w partyzantce nie jest \u017ale\nDo ta\u0144ca graj\u0105 nam\nArmaty sten\u00f3w szcz\u0119k\n\u015amier\u0107 kosi niby \u0142an\nLecz my nie wiemy co to l\u0119k\nDo ta\u0144ca graj\u0105 nam\nArmaty sten\u00f3w szcz\u0119k\n\u015amier\u0107 kosi niby \u0142an\nLecz my nie wiemy co to l\u0119k\n",
    "rota": "\nNie rzucim ziemi sk\u0105d nasz r\u00f3d!\nNie damy pogrze\u015b\u0107 mowy.\nPolski my nar\u00f3d, polski lud,\nKr\u00f3lewski szczep Piastowy.\n\nNie damy, by nas gn\u0119bi\u0142 wr\u00f3g!\nTak nam dopom\u00f3\u017c B\u00f3g!\nTak nam dopom\u00f3\u017c B\u00f3g!\n\nDo krwi ostatniej kropli z \u017cy\u0142\nBroni\u0107 b\u0119dziemy ducha,\nA\u017c si\u0119 rozpadnie w proch i w py\u0142\nKrzy\u017cacka zawierucha.\n\nTwierdz\u0105 nam b\u0119dzie ka\u017cdy pr\u00f3g!\nTak nam dopom\u00f3\u017c B\u00f3g!\nTak nam dopom\u00f3\u017c B\u00f3g!\n\nNie b\u0119dzie Niemiec plu\u0142 nam w twarz\nNi dzieci nam germani\u0142,\nOr\u0119\u017cny wstanie hufiec nasz,\nDuch b\u0119dzie nam hetmani\u0142.\n\nP\u00f3jdziem, gdy zabrzmi z\u0142oty r\u00f3g!\nTak nam dopom\u00f3\u017c B\u00f3g!\nTak nam dopom\u00f3\u017c B\u00f3g!\n\nNie damy miana Polski zgnie\u015b\u0107\nNie p\u00f3jdziem \u017cywo w trumn\u0119\nW Ojczyzny imi\u0119, na jej cze\u015b\u0107\nPodnosi czo\u0142a dumne.\n\nOdzyska ziemi dziad\u00f3w wnuk!\nTak nam dopom\u00f3\u017c B\u00f3g!\nTak nam dopom\u00f3\u017c B\u00f3g!",
    "rozmaryn": "\nO m\u00f3j rozmarynie, rozwijaj si\u0119\nO m\u00f3j rozmarynie, rozwijaj si\u0119\nP\u00f3jd\u0119 do dziewczyny, p\u00f3jd\u0119 do jedynej\nZapytam si\u0119.\nP\u00f3jd\u0119 do dziewczyny, p\u00f3jd\u0119 do jedynej\nZapytam si\u0119.\nA jak mi odpowie: nie kocham ci\u0119,\nA jak mi odpowie: nie kocham ci\u0119,\nU\u0142ani werbuj\u0105, strzelcy maszeruj\u0105\nZaci\u0105gn\u0119 si\u0119.\nU\u0142ani werbuj\u0105, strzelcy maszeruj\u0105\nZaci\u0105gn\u0119 si\u0119.\nDadz\u0105 mi konika cisawego\nDadz\u0105 mi konika cisawego\nI ostr\u0105 szabelk\u0119, i ostr\u0105 szabelk\u0119\nDo boku mego.\nI ostr\u0105 szabelk\u0119, i ostr\u0105 szabelk\u0119\nDo boku mego.\nDadz\u0105 mi manierk\u0119 z gorza\u0142czyn\u0105\nDadz\u0105 mi manierk\u0119 z gorza\u0142czyn\u0105\nA \u017cebym nie t\u0119skni\u0142, a\u017cebym nie t\u0119skni\u0142\nZa dziewczyn\u0105.\nA \u017cebym nie t\u0119skni\u0142, a\u017cebym nie t\u0119skni\u0142\nZa dziewczyn\u0105.\nA kiedy ju\u017c wyjd\u0119 na wiarusa\nA kiedy ju\u017c wyjd\u0119 na wiarusa\nP\u00f3jd\u0119 do dziewczyny, p\u00f3jd\u0119 do jedynej\nPo ca\u0142usa.\nP\u00f3jd\u0119 do dziewczyny, p\u00f3jd\u0119 do jedynej\nPo ca\u0142usa.\n",
    "ulani": "\n\u0142ani, u\u0142ani, malowane dzieci,\nniejedna panienka za wami poleci.\nRef.: Hej, hej, u\u0142ani, malowane dzieci,\nniejedna panienka za wami poleci./ x2\nNiejedna panienka i niejedna wdowa,\nza wami, u\u0142ani, polecie\u0107 gotowa.\nRef.: Hej, hej, u\u0142ani, malowane dzieci\u2026/ x2\nBabcia umiera\u0142a, jeszcze si\u0119 pyta\u0142a:\nczy na tamtym \u015bwiecie, u\u0142ani, b\u0119dziecie?\nRef.: Hej, hej, u\u0142ani, malowane dzieci\u2026/ x2\nNie ma takiej wioski, nie ma takiej chatki,\ngdzie by nie kocha\u0142y u\u0142ana m\u0119\u017catki.\nRef.: Hej, hej, u\u0142ani, malowane dzieci\u2026/ x2\nNie ma takiej chatki ani przybud\u00f3wki,\ngdzie by nie kocha\u0142y u\u0142ana \u017byd\u00f3wki.\nRef.: Hej, hej, u\u0142ani, malowane dzieci\u2026\nJedzie u\u0142an, jedzie, konik pod nim pl\u0105sa,\nczapk\u0119 ma na bakier i podkr\u0119ca w\u0105sa,\nRef.: Hej, hej, u\u0142ani, malowane dzieci\u2026/ x2\nJedzie u\u0142an, jedzie, szabl\u0105 pobrz\u0119kuje,\nuciekaj, dziewczyno, bo ci\u0119 poca\u0142uje.\nRef.: Hej, hej, u\u0142ani, malowane dzieci\u2026/ x2\nA niech poca\u0142uje, nikt mu nie zabrania,\nwszak on swoj\u0105 piersi\u0105 Ojczyzn\u0119 os\u0142ania.\nRef.: Hej, hej, u\u0142ani, malowane dzieci\u2026/ x2\n"
}